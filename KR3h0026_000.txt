# -*- mode: mandoku-view; -*-
#+TITLE: 宣和書譜
#+DATE: 2015-08-24 23:14:29.700553
#+PROPERTY: ID KR3h0026
#+PROPERTY: BASEEDITION WYG    
#+PROPERTY: JUAN 提要
<pb:KR3h0026_WYG_000-1a>¶
欽定四庫全書　　　　　子部八¶
　宣和書譜　　　　　　　藝術類一(書畫之屬/)¶
　　提要¶
　　　　(臣/)等謹案宣和書譜二十卷不著撰人名字¶
　　　　記宋徽宗時内府所藏諸帖盖與畫譜同時¶
　　　　所作也首列帝王諸書為一卷次列篆𨽻為¶
　　　　一卷次列正書四卷次列行書六卷次列草¶
　　　　書七卷末列分書一卷而制誥附焉宋人之¶
<pb:KR3h0026_WYG_000-1b>¶
　　　　書終于蔡京蔡卞米芾殆即三人所定歟芾¶
　　　　京卞書法皆工芾尤善于辨别均為用其所¶
　　　　長故宣和之政無一可觀而鑑賞則為獨絶¶
　　　　也蔡絛鐡圍山叢談稱所見内府書目唐人¶
　　　　硬黄臨二王至三千八百餘幅顔魯公墨迹¶
　　　　至八百餘幅大凡歐虞褚薛及唐名臣李太¶
　　　　白白樂天等書字不可勝記獨兩晉人則有¶
　　　　數矣至二王破羌洛神諸帖真竒殆絶盖亦¶
<pb:KR3h0026_WYG_000-2a>¶
　　　　偽多焉云云今書所載王羲之帖僅二百四¶
　　　　十有三王獻之帖僅八十有九顔真卿帖僅¶
　　　　二十有八盖其著于錄者亦精為汰簡魚目¶
　　　　之混罕矣乾隆四十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
