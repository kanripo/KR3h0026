# -*- mode: mandoku-view; -*-
#+TITLE: 宣和書譜
#+DATE: 2015-08-24 23:14:29.756266
#+PROPERTY: ID KR3h0026
#+PROPERTY: BASEEDITION WYG    
#+PROPERTY: JUAN 卷三
<pb:KR3h0026_WYG_003-1a>¶
欽定四庫全書¶
　宣和書譜卷三¶
　　正書敘論¶
字法之變至隷極矣然猶有古焉至楷法則無古矣在¶
漢建初有王次仲者始以隷字作楷法所謂楷法者今¶
之正書是也人既便之世遂行焉而或者乃謂秦羽人¶
王次仲作此書獻始皇以赴急疾之用始皇召之不至¶
欲加刑而次仲化禽飛去此語幾於志怪學者之所不¶
<pb:KR3h0026_WYG_003-1b>¶
道然亦不載其事以别之也此書既始於漢於是西漢¶
之末隷字石刻間雜為正書若屬國封陌茹君等碑亦¶
班班可攷矣降及三國鍾繇者乃有賀尅捷表備盡法¶
度為正書之祖東晉聿興風流文物度越前世如王羲¶
之作樂毅論黄庭經一出於世遂為今昔不貲之寶後¶
日雖有作者詎能過之東晉而下亘宋暨齊爰及李唐¶
至我本朝其中得魏晉風氣者亦落落有人焉皆是豪¶
傑之士尚友於千嵗之上者也今得其正書者凡四十¶
<pb:KR3h0026_WYG_003-2a>¶
有四人在魏則有鍾繇在宋則有蕭思話在齊則有王¶
僧䖍在唐則有元稹褚遂良栁公權顔真卿徐浩輩二¶
十有八人在五代則有薛貽矩輩五人以至本朝則有¶
八人其間如宋綬蔡襄石延年之徒皆與古作者並驅¶
爭衡為一代法故皆不沒其實而以時次之¶
　　正書一¶
　　　魏¶
　　　　鍾　繇¶
<pb:KR3h0026_WYG_003-2b>¶
　　　宋¶
　　　　蕭思話¶
　　　齊¶
　　　　王僧䖍¶
　　　隋¶
　　　　薛道衡¶
　　　唐¶
　　　　褚遂良　　　　　　顔真卿¶
<pb:KR3h0026_WYG_003-3a>¶
　　　　徐　浩　　　　　　元　稹¶
　　　　李商隱　　　　　　栁公權¶
魏¶
鍾繇字元常潁川長社人也官至太傅工正隷行草八¶
分尤長於正隷繇初求蔡邕筆法於韋誕誕祕而不傳¶
輒搥胸嘔血幾至於斃魏太祖以五靈丹救之得活及¶
誕死繇盜發其塜遂得邕法於是學書益進雖窮晝夜¶
無少間輟卧則以手畫被被為之穿故其書遂與羲獻¶
<pb:KR3h0026_WYG_003-3b>¶
索衞相後先若魏受禪碑劉禹錫言王明為文梁鵠作¶
字鍾繇刻石世為三絶則繇濳心字畫可知矣世以繇¶
正隷如郊廟既陳爼豆斯在梁武帝亦謂如雲鶴遊天¶
羣鴻戲海豈虚言哉繇晚病膝每許以乗車趣朝後三¶
公有疾遂以為故事當時為之榮今御府所藏正書一¶
　　　　賀尅捷表¶
宋¶
蕭思話南蘭陵人官至侍中方十許嵗時未知書以博¶
<pb:KR3h0026_WYG_003-4a>¶
奕遊遨為事好騎屋棟打腰鼓侵惱鄰里人多患之稍¶
長遂折節讀書作字於是聲譽籍甚初學書於羊欣下¶
筆緜密娉婷當時有鳬鷗雁鶩遊戲沙汀之比至于行¶
草之工則有連岡盡望勢不斷絶之玅其風流媚好殊¶
不在羊欣下故蕭行范篆楊真孔草所以著論於袁昂¶
也然所得乃其正書耳今御府所藏正書一¶
　　　　奏事帖¶
齊¶
<pb:KR3h0026_WYG_003-4b>¶
王僧䖍瑯琊臨沂人官至侍中曽祖洽以書稱于時羲¶
之洽之族弟獻之洽之族姪至僧䖍家傳之學不墜喜¶
文史善音律作正書頗工初法獻之而尤尚古直若溪¶
澗含冰岡巒被雪雖極清肅而比獻之風流藴藉則所¶
不逮初宋文帝見其書素扇歎曰非惟迹逾獻之方當¶
器雅過之嘗與僧䖍賭書畢謂僧䖍曰誰為第一僧䖍¶
曰臣書第一陛下亦第一上笑曰卿可謂善自謀矣孝¶
武帝以書名自負僧䖍祕而不耀常用拙筆書秘而為¶
<pb:KR3h0026_WYG_003-5a>¶
自安計泰始中出為吳興太守與獻之實接武郡人以¶
為榮嘗為飛白題尚書省壁曰圓行方止物之定質修¶
之不已則溢高之不已則慄馳之不已則躓引之不已¶
則逸是故去之宜疾當時嗟賞以比座右銘子慈字伯¶
寶官至侍中冠軍善行書謝超宗見慈學書謂慈曰卿¶
書何如僧䖍公答曰慈書與大人猶鷄之比鳯葢超宗¶
即鳯之子也超宗慚而退時以為名答今御府所藏二¶
　　　正書¶
<pb:KR3h0026_WYG_003-5b>¶
　　　　御史帖　　　　　　陳情帖¶
隋¶
薛道衡字元卿河東汾隂人官至内史侍郎生六嵗而¶
孤遂能刻意學問甫十三嵗通左氏春秋甞作贊以嘉¶
之頗有詞致如宿語自爾聲譽益彰左僕射楊遵彦見¶
而歎曰一代偉人也為文必杜門高卧㝠搜精思故每¶
一篇出則傳播人口然未聞以善書稱者豈以文掩之¶
耶葢文章字畫同出一道特源同而𣲖異耳但要時以¶
<pb:KR3h0026_WYG_003-6a>¶
古今澆之不爾則塵生其間下筆作字處便同衆人觀¶
道衡和南正書一帖亦非泯泯衆人之筆也今御府所¶
藏正書一¶
　　　　和南帖¶
唐¶
褚遂良字登善錢塘人官至尚書右僕射河南公博學¶
通識有王佐才工隷楷文皇嘗歎曰虞世南死無與論¶
書者魏徴曰褚遂良下筆遒勁甚得王羲之體文皇即¶
<pb:KR3h0026_WYG_003-6b>¶
召見令遂良侍書文皇嘗購王羲之書天下爭以為獻¶
然以真贗莫能辨遂良獨能區别如辨白黑無得以舛¶
惑遂良初師世南晚造羲之正書尤得𡡾趣論者况之¶
瑶臺青𤨏窅映春林嬋娟美女不勝羅綺葢狀其豐豓¶
雕刻過之而殊乏自然耳遂良嘗問世南曰某書何如¶
永師曰吾聞彼一字直五萬公豈得若此者何如歐陽¶
詢曰聞詢不擇紙筆皆能如志公豈得若此者遂良曰¶
既然何更留意於此世南曰若使手和筆調遇合作者¶
<pb:KR3h0026_WYG_003-7a>¶
亦深可貴尚遂良於是喜而𨓆遂良喜作正書其磨崖¶
碑在西洛龍門孟法師碑在長安國子監聖教序在長¶
安慈恩塔中皆世所著聞者今御府所藏一十¶
　　　正書¶
　　　　謝表文　　　　　　帝京詩¶
　　　　樂毅論　　　　　　石研帖¶
　　　　大洞内祝隱文¶
　　　行書¶
<pb:KR3h0026_WYG_003-7b>¶
　　　　枯木賦¶
　　　草書¶
　　　　臨王羲之永興帖　　臨王羲之中郎帖¶
　　　　臨王羲之二謝帖　　摹王羲之官舍帖¶
顔真卿字清臣師古五世從孫瑯琊人官至太子太師¶
封魯郡公初登進士第又擢制科以御史出使河隴五¶
原大旱為決寃獄而雨乃降一郡霑足人呼為御史雨¶
守平原日河朔二十三郡皆陷賊平原獨以有備完奏¶
<pb:KR3h0026_WYG_003-8a>¶
至明皇為之歎息想見其人然為奸邪輩所疾盧把尤¶
不喜李希烈陷汝州把固遣真卿宣詔士論惜之而真¶
卿必行見希烈知其不可以訓罵而死之惟其忠貫白¶
日識高天下故精神見於翰墨之表者特立而兼括自¶
篆籀分隷而下同為一律號書之大雅豈不宜哉論者¶
謂其書㸃如墜石畫如夏雲鈎如屈金戈如發弩此其¶
大槩也至其千變萬化各具一體若中興頌之閎偉家¶
廟碑之莊重仙壇記之秀穎元魯山銘之深厚又種種¶
<pb:KR3h0026_WYG_003-8b>¶
有不同者葢自有早年書千佛寺碑已與歐虞徐沈暮¶
年之筆相上下及中興以後筆力迥與前異亦其所得¶
者愈老也歐陽脩獲其斷碑而跋之云如忠臣烈士道¶
德君子端嚴尊重使人畏而愛之雖其殘闕不忍弃也¶
其為名流所高如此後之俗學乃求其形似之末以謂¶
蠶頭燕尾僅乃得之曾不知以錐畫沙之玅其心通而¶
性得者非可以糟粕議之也嘗作筆法十二意備盡師¶
資之學然其正書真足以垂世今御府所藏二十有八¶
<pb:KR3h0026_WYG_003-9a>¶
　　　正書¶
　　　　旌節勑　　　　　　顔允南父惟正贈告¶
　　　　顔允南母商氏贈告　潘丞竹山書堂詩¶
　　　　朱巨川告　　　　　疎拙帖¶
　　　行書¶
　　　　爭坐前帖　　　　　爭坐後帖¶
　　　　送文殊碑文帖　　　頓首夫人帖¶
　　　　與李光顔太保帖　　蔡明遠鄱陽帖¶
<pb:KR3h0026_WYG_003-9b>¶
　　　　劉太冲帖　　　　　劉中使帖¶
　　　　開府帖　　　　　　盧侯帖¶
　　　　瑶臺帖　　　　　　篆籀帖¶
　　　　中夏帖　　　　　　湖州帖¶
　　　　送書帖　　　　　　乞米帖¶
　　　　乞脯帖　　　　　　縑緗帖¶
　　　　馬病帖　　　　　　送辛晃序¶
　　　　祭伯父濠州刺史文(唐臣題跋/)¶
<pb:KR3h0026_WYG_003-10a>¶
　　　　祭姪季明文¶
徐浩字季海越州人官至太子少師擢明經有文辭張¶
說一見竒之謂浩後來之英也繇魯山主簿薦為集賢¶
挍理肅宗立繇襄州刺史召授中書舍人四方詔令多¶
出浩手遣辭贍速而書法至精帝喜之寵絶一時浩父¶
嶠之善書初以法授浩至浩益工撰法書論一篇為時¶
楷模嘗書四十二幅屏八體皆備草隷尤勝論者謂其¶
力如怒猊抉石渇驥犇泉葢浩書鋒藏畫心力出字外¶
<pb:KR3h0026_WYG_003-10b>¶
得意處往往近似王獻之開元以來未有比者寫花蕚¶
樓碑甚工頃長安興慶池西南巢賊之亂兵火剥壞無¶
復存者袁昂嘗評其書謂如南朝士大夫徒好尚風範¶
終不免寒乞以浩書殊乏天才而窘在繩律故爾然議¶
者以謂不然嘗作書法以示子姪盡述古人積學所致¶
真不易之論且浩以書名其玅實在楷法也今御府所¶
藏正書三¶
　　　　朱巨川告　　　　　小字存想法¶
<pb:KR3h0026_WYG_003-11a>¶
　　　　寶林寺詩¶
元稹字微之河南人也相穆宗贈尚書右僕射少孤授¶
學於母十五以明經中第相繼應制科擢第一及典詞¶
誥務在純厚時流慕之文體為之一變所長惟歌詩歆¶
豓一時天下稱元和體其詩名與白居易相上下人目¶
之為元白及其在越與詩人竇群賡酬又稱蘭亭絶唱¶
每一詞出往往播之樂府其楷字葢自有風流藴藉俠¶
才子之氣而動人睂睫也要之詩中有筆筆中有詩而¶
<pb:KR3h0026_WYG_003-11b>¶
心畫使之然耳今御府所藏正書一¶
　　　　寄蜀人詩¶
李商隱字義山懷州河内人官至工部員外郎初擢進¶
士第又中㧞萃選王茂元出守河陽深愛其材辟於幕下¶
妻之以女復佐令狐楚授以章奏之學遂得名一時當¶
時工章奏者如温庭筠之徒俱以是相夸號三十六體¶
葢其為文瑰邁竒古不可跂及觀其四六藁草方其刻¶
意致思排比聲律筆畫雖真亦本非用意然字體妍𡡾¶
<pb:KR3h0026_WYG_003-12a>¶
意氣飛動亦可尚也今御府所藏二¶
　　　正書¶
　　　　月賦¶
　　　行書¶
　　　　四六本藁草¶
栁公權字誠懸公綽之弟京兆人博貫經術通音律元¶
和中擢進士第穆宗朝以夏州書記入奏帝曰朕常於¶
佛廟見卿筆蹟思之久矣即拜右拾遺侍書學士帝問¶
<pb:KR3h0026_WYG_003-12b>¶
公權用筆法對曰心正則筆正帝改容悟其筆諫也文¶
宗嘗與聨句帝曰人皆畏炎熱我愛夏日長公權屬曰¶
薰風自南來殿閣生微凉他學士皆屬繼帝獨詠公權¶
者命題于壁字率五寸帝歎曰鍾王無以過也宣宗時¶
召升殿作字賜以銀綵且令自書謝狀勿拘真行欲以¶
為珍翫也然其書名達于外夷往往以貨貝購之當時¶
大臣之家碑誌非公權書以子孫為不孝凡公卿以書¶
貺遺葢鉅萬至奴盜其杯盂而貯笥縢識如故公權知¶
<pb:KR3h0026_WYG_003-13a>¶
而笑曰銀杯羽化矣人益服其德量云然公權之書得¶
名正其楷法耳今御府所藏十有一¶
　　　正書¶
　　　　度人經二　　　　　清淨經¶
　　　　隂符經　　　　　　心經¶
　　　　寄藥帖¶
　　　行書¶
　　　　宫相帖　　　　　　撿領帖¶
<pb:KR3h0026_WYG_003-13b>¶
　　　　蘭亭帖　　　　　　紫絲鞋帖¶
　　　　簡啟草藁¶
　¶
　¶
　¶
　¶
　¶
　宣和書譜卷三¶
